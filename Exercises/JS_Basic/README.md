## Упражнение по Basic JavaScript

### 1.Моля разгледайте API-то на [JavaScript Array](https://developer.mozilla.org/en-US/docs/Web/JavaScript/Reference/Global_Objects/Array)  обекта и:

1.  Нека имаме следния масив А от числа:
10, 5, 13, 18, 51
Напишете програма, която обхожда масива и принтира всички числа в конзолата на браузера.
2.  Създайте програма, която за дадения масив А връща друг такъв (Б) със същия брой елементи, но със стойност равна на съответната стойност от А, множена по две. Крайният резултат трябва да е следния: 20, 10, 26, 36, 102
3.  Създайте програма, която връща филтриран масив А, включващ само четните числа.
4.  Създайте програма, която връща boolean резултат със стойност, указваща дали поне един елемент от масив А е по-малък от 10. Експериментирайте и с масив Б (резултата от задача 2).
5.  Напишете програма, която търси и връща масив със всички елементи на А, които са кратни на 3.
6.  Напишете програма, която събира всички стойности на масива А  чрез използване на Array.prototype.reduce метода.
7.  Създайте програмно нов масив Б, който съдържа последните два елемента на А (Array.prototype.slice)

### 2.Моля разгледайте API-то на [JavaScript Date](https://developer.mozilla.org/en-US/docs/Web/JavaScript/Reference/Global_Objects/Date)  обекта и:

1.  В масив добавете текущата дата
2.  След това добавете  нова дата 08.12.2018. Променете часа на 21:00:00
3.  След това създайте програмно втори масив, който за датите пресмята броя дни в месеца и какъв ден от седмицата(0-неделя, 6-събота) е дадената дата.
Ако днес е 27.11.2022 година, крайния резултат би трябвало да изглежда така:
Масив 1: [< dateObject>, < dateObject>]  където  първия  обект  съдържа  датата 27.11.2022, а втория 08.12.2022.
Масив 2: [[30, 0], [31, 4]]
4.  Създайте трети масив, който „слива“ информацията от двата, например:
Масив 3: [
"Дата: 27.11.2022, час: 0:0:0,неделя, 30 дни",
"Дата: 8.12.2022, час: 21:0:0,четвъртък, 31 дни"
]

### 3*. Допълнителни задачи
1. Напишете функция, която при подаден масив проверява:
	1. дали съдържа числото 50?
	2. дали сбора на елементите е равен на 50?
	3. кое е числото, което трябва да се добави в към сбора, за да се получи сбор от 50?
2. Напишете функция, която намира най-често срещаната буква в текст. Ако има няколко с равен брой, върнете масив от тях.
3. Да се намери най-дългата площадка в масив от числа.